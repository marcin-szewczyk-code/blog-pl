---
title: "Linux: Instalacja Ubuntu na zewnętrznym SSD z obrazu ISO (Rufus)"
description: "Jak zainstalować Ubuntu na zewnętrznym SSD przy użyciu obrazu ISO i narzędzia Rufus, bez modyfikacji systemu hosta."
date: 2026-03-03 07:00:00 +0100
categories: [Środowisko]
tags: [linux, ubuntu, rufus, external-ssd, bootable-usb]
---

Używam Windows, ponieważ SolidWorks i PSCAD są dostępne wyłącznie dla tego systemu. Są to dla mnie narzędzia podstawowe.

Linux może być integrowany w środowisku Windows w różnym stopniu – od warstwy narzędziowej po pełną niezależność systemową.

Może działać jako:
- warstwa narzędziowa (MSYS2)
- podsystem (WSL)
- maszyna wirtualna
- system uruchamiany natywnie z wydzielonej partycji lub osobnego nośnika (dysk SSD, dysk HDD lub nawet pendrive).

Ostatni wariant oznacza pełny, autonomiczny system operacyjny. Działa bez ingerencji w hosta. Można eksperymentować bez ryzyka uszkodzenia systemu głównego.

W tym rozwiązaniu można np. budować własne sterowniki, modyfikować jądro, cross-kompilować je np. dla ARM64.

W przykładzie używam Ubuntu, ale opisana procedura dotyczy dowolnego obrazu instalacyjnego systemu Linux w formacie ISO.

---

# Instalacja Ubuntu na zewnętrznym SSD (ISO + Rufus)

Poniżej opis instalacji bez modyfikacji systemu hosta.

## 1. Pobranie obrazu ISO

Pobieramy obraz Ubuntu Desktop:

[https://ubuntu.com/download/desktop](https://ubuntu.com/download/desktop)

Rekomendowana wersja: **LTS (Long Term Support)**.

LTS oznacza wydanie z wieloletnim wsparciem bezpieczeństwa i aktualizacji (zwykle 5 lat).

Wybieramy binaria dla architektury procesora (np. x86_64 dla typowego PC).

---

## 2. Uruchomienie Rufusa

Rufus to przenośne narzędzie Windows (instalacja nie jest wymagana) do tworzenia bootowalnych nośników USB z obrazu ISO.

Strona projektu: [https://rufus.ie/](https://rufus.ie/)

---

## 3. Utworzenie pendrive instalacyjnego

W Rufusie:

-   wybieramy pobrany plik ISO,
-   schemat partycji: GPT (dla UEFI),
-   system plików: FAT32,
-   tryb zapisu: ISO (domyślny).

Tworzymy bootowalny pendrive instalacyjny.

---

## 4. Uruchomienie instalatora

Restartujemy komputer i wchodzimy do:

-   BIOS / UEFI,
-   Boot Menu.

Wybieramy pendrive jako urządzenie startowe.

Uruchamiamy instalator Ubuntu.

---

## 5. Instalacja na zewnętrznym SSD

Najważniejszy etap.

Podczas instalacji:

-   jako dysk docelowy wybieramy **zewnętrzny SSD**,
-   bootloader instalujemy również na tym SSD,
-   nie modyfikujemy dysku systemowego.

Efekt:

-   Podłączony SSD → uruchamia się Linux\
-   Odłączony SSD → uruchamia się system główny

Brak ingerencji w środowisko hosta.

W trybie ręcznego partycjonowania należy upewnić się, że partycje systemowe i bootloader są instalowane wyłącznie na zewnętrznym SSD.

---

# Partycja vs SSD vs pendrive

Zewnętrznym nośnikiem może być:

**Partycja (współdzielony bootloader, dual boot)**\
- nie wymaga podłączania zewnętrznego nośnika,\
- modyfikacja głównego dysku.

**Zewnętrzny SSD**\
- pełna niezależność,\
- wydajność zbliżona do dysku wewnętrznego,\
- brak ingerencji w system hosta.

**Pendrive**\
- ograniczona trwałość pamięci flash (liczba cykli zapisu),
- niska wydajność I/O,
- throttling przy długotrwałym obciążeniu.

Do prac developerskich i embedded najbardziej elastyczne rozwiązanie to zewnętrzny SSD.

---

# Uwaga dodatkowa

Jako element workflow utrzymania Windows (backup, obrazy systemu), można w analogiczny sposób przygotować nośnik instalacyjny Windows, umożliwiający odtworzenie systemu od zera.

Pozwala to okresowo „wyczyścić” system bez utraty danych – oczywiście po wykonaniu kopii zapasowej.

---

# Podsumowanie

Można łatwo zainstalować system Linux (np. Ubuntu) na zewnętrznym SSD z obrazu ISO przez Rufusa.

Pozwala to bawić się bezpiecznie Linuxem na poziomie np. sterowników czy kernela.

Podłączam SSD → startuje Linux.

Odłączam SSD → wracam do systemu głównego.

Można też okresowo odtworzyć system hosta z obrazu, przywracając go do czystego stanu.

Czysto i przyjemnie.
